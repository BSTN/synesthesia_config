Welkom bij het Online Synesthesie Platform van de Radboud Universiteit — Donders Institute for Brain, Cognition and Behaviour

Onze zintuigen zijn elke dag hard aan het werk om er voor te zorgen dat wij de wereld en elkaar kunnen begrijpen. Hoe dat precies werkt is bij iedereen een beetje anders. Voor sommige mensen hebben letters bijna automatisch een kleur; als dat heel consistent gebeurt noemen we dat synesthesie.

Er zijn heel veel vormen van synesthesie. Je kunt bijvoorbeeld smaken ervaren voor muziek, kleuren voor klanken, vormen zoals een cirkel voor de maanden van het jaar, kleuren voor dagen van de week, of kleuren voor het eten dat je proeft, etc. Synesthesie is automatisch (je kunt het niet uitzetten) en verandert niet in de tijd. Meestal ervaren synestheten hun synesthesie als positief en verrijkt het hun waarneming. Het helpt bijvoorbeeld bij het onthouden van dingen. Soms leidt synesthesie tot overprikkeling. Bij autistische mensen komt synesthesie vaker voor. Het is nog niet bekend waarom dat zo is.

Op deze website kun je zelftests doen voor vormen van synesthesie die vaak voorkomen. Als je vragen of opmerkingen hebt over de test of over je synesthesie, kun je via email contact opnemen met Tessa van Leeuwen: [t.vanleeuwen at donders.ru.nl](mailto:t.vanleeuwen@donders.ru.nl). Feedback is van harte welkom.

Deze website is een initiatief van Tessa van Leeuwen. De site is gebaseerd op een eerdere website met synesthesietesten in het kader van het Groot Nationaal Onderzoek ‘Samenwerkende zintuigen’, geleid door Mark Dingemanse en Tessa van Leeuwen (zie [gno.mpi.nl](https://gno.mpi.nl)). De site is mede mogelijk gemaakt door [NWO, de Nederlandse Organisatie voor Wetenschappelijk Onderzoek](https://nwo.nl) en de website en de testen zijn ontwikkeld en ontworpen door [Basten Stokhuyzen / BSTN](https://bstn.nl).

Op deze website worden geen persoonlijke data opgeslagen. De resultaten van de tests worden niet voor onderzoek gebruikt, tenzij u via een onderzoekspagina op de website bent gekomen en vooraf toestemming hebt gegeven voor het deelnemen aan wetenschappelijk onderzoek.
