Welkom bij het Online Synesthesie Platform van de Radboud Universiteit — Donders Institute for Brain, Cognition and Behaviour

De zintuigen werken bij iedereen een beetje anders. Soms hebben mensen synesthesie: de zintuigen werken dan op een bijzondere manier samen.

Er zijn heel veel vormen van synesthesie - je kunt bijvoorbeeld kleuren zien voor letters of dagen van de week, of smaken proeven voor muziek, vormen zien voor tijdseenheden zoals maanden van het jaar, etc. Synesthesie is er altijd, en verandert niet in de tijd, en wordt over het algemeen als positief ervaren. Soms leidt synesthesie tot overprikkeling. Bij autistische mensen komt synesthesie vaker voor en het is niet bekend waarom dat zo is.

Op deze website kun je zelftests doen voor vormen van synesthesie die vaak voorkomen. Als je vragen of opmerkingen hebt over de test of over je synesthesie, kun je via email contact opnemen met initiatiefnemer Tessa van Leeuwen: t.vanleeuwen at donders.ru.nl. Feedback is van harte welkom.

Deze site is gebaseerd op een eerdere website met synesthesietesten in het kader van het Groot Nationaal Onderzoek ‘Samenwerkende zintuigen’, zie [gno.mpi.nl](https://gno.mpi.nl). De site is mede mogelijk gemaakt door [NWO](https://nwo.nl) en de website en de testen zijn ontwikkeld en ontworpen door [Basten Stokhuyzen / BSTN](https://bstn.nl).

Op deze website worden geen persoonlijke data opgeslagen. De resultaten van de tests worden niet voor onderzoek gebruikt, tenzij u via een onderzoekspagina op de website bent gekomen en vooraf toestemming hebt gegeven voor het deelnemen aan wetenschappelijk onderzoek.
